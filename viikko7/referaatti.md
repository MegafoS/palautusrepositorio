Ryhmätyöskentelyn merkitys korostuu, koska monimutkaiset ja laajat projektit ovat vaikeita tuottaa yksilöinä. Ketterissä menetelmissä ryhmät ovat itseorganisoituvia ja ryhmän asioista päättää ryhmä itse. Ketterissä menetelmissä suunnitelmat ovat jatkuvia prosesseja, sen sijaan että ne olisivat muuttumattomat kehityksen aikana.

Tehokas ryhmätyö vaatii vahvaa kommunikointia. Ketterissä menetelmissä painostetaan kasvokkain tapahtuvaa kommunikointia ja sitä pyritään lisäämään työskentelemällä yhteisessä tilassa. Kommunikointi jäsenten välillä on tärkeää, mutta myös jäsenten ja asiakkaan välillä on tärkeää, sillä asiakas kykenee antamaan palautetta ryhmän työstä ja vastaamaan ryhmälle epäselväksi jääneistä yksityiskohdista. Hyvät ryhmätyötaidot vaativat opettelua, joustavuutta ja mukautumista ryhmän jäseniltä. 

Jäsenen persoona vaikuttaa myös ryhmätyöskentelyyn. Hyvän jäsenen piirteitä ovat joustavuus, kommunikoiva, älykäs ja mukava. Huonon jäsenen piirteitä ovat ongelmien raportoimattomuus, kuuntelematon, itsepäinen ja kunnioittamaton.

Kandidaattityössä listataan ryhmätyöskentelyyn rohkaisevia menetelmiä, kuten vuorovaikutteinen luokkahuone jossa luokkahuoneessa opettaja aloittaa opiskelijoiden välillä keskustelun kurssimateriaalista. Näin opiskelijat oppivat toisiltaan asioita, mitä he eivät itse tienneet ja samalla parantavat omia ryhmätyöskentelytaitojaan. Suojattu kananmuna on harjoitus, joka parantaa ryhmätyöskentelytaitoja. Tarkoituksena on suojata kananmuna annetuilla materiaaleilla niin, että se pysyy ehjänä tiputettaessa.

