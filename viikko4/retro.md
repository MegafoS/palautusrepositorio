Retrospektiivillä on tarkoitus käydä läpi edellisten sprinttien hyviä sekä huonoja puolia, ja parantaa tiimin yhteistyötä seuraavaa sprinttiä varten.

“Start, Stop, Continue, More of Less of Wheel” on retrospektiivitekniikka, jossa tiimi piirtää ympyrän ja jakaa sen viiteen osaan. “Start” osaan laitetaan asiat, joita tiimi haluaa alkaa jatkossa toteuttamaan. “Stop” osaan laitetaan ne asiat, jotka halutaan lopettaa. “Continue” osassa on asiat, joita halutaan jatkaa. Näiden lisäksi “More of” ja “Less of” osiin laitetaan asiat, joita halutaan joko lisätä tai vähentää.

Toinen retrospektiivitekniikka on “Glad, Sad, Mad”. Tiimi jakaa taulun osiin “Glad”, “Sad” ja “Mad”. “Glad” osaan tiimin jäsenet lisäävät lappuja, joihin on kirjoitettu edellisen sprintin positiiviset asiat. Negatiivisesti vaikuttavat asiat lisätään “Sad” ja “Mad” osioihin. “Sad” osaan lisätään negatiiviset asiat, joita tiimi pystyy korjaamaan ja “Mad” osaan lisätään negatiiviset asiat joihin tiimi ei pysty vaikuttamaan.
